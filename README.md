**Základní, lidská práva. Ach ano. A co má každý člověk? Tělo! Jak to že tedy mezi lidskými právy zcela chybí ochrana
tělesné svobody? Především se ale petice zasazuje o začlenění potratu mezi lidská práva, kdy Listina jen vágně
deklaruje: „Lidský život je hoden ochrany i před narozením“.**

# Petice o začlenění práva na potrat i jinou tělesnou svobodu do Listiny základních práv a svobod

Vážení poslanci,

my níže podepsaní občané České republiky, obracíme se na Vás, jako na námi zvolené ústavodárce s prosbou o změnu Listiny
základních práv a svobod tak, abychom měli ústavně zaručenou tělesnou svobodu, včetně práva na potrat i právo odmítnout
zákroky na svém těle.

Věříme totiž, že člověka tvoří vedle duše i tělo, a jeho základním právem by proto mělo být rozhodování o něm.

Žena má ten dar přivést nový život na svět a Listina by měla jednoznačně tento dar odmítnout jako povinnost. Během
těhotenství se tělo ženy namáhá a za situace, kdy potrat vůbec zvažuje, o to víc.

Právo na tělesnou integritu zmiňuje občanský zákoník, podmínku souhlasu nalezneme v zákonu o zdravotních službách. Je to
přitom něco, co patří do stejné kategorie jako právo na život nebo postup zadržení ve zdravotním ústavu, který je v
Listině též nastíněn. A není to věc o nic méně důležitá.

Článek by mohl vypadat například takto:

**Článek X**

(1) Každý má právo odmítnout zákrok na svém těle. Zákon může stanovit výjimku v případě ochrany veřejného zdraví nebo v
případě, jde-li o vážné ohrožení života nebo zdraví.

(2) Žena má právo na potrat. Je nepřípustné ženu nutit do takovéhoto či podobného rozhodnutí. Podrobnosti stanoví zákon.

> Moje tělo, moje volba

---

Petici připravil

<table style="width: 100%">
    <tbody>
        <tr>
            <td style="border: 1px solid;">
                Tomáš Wróbel
            </td>
            <td style="border: 1px solid;">
                Opavská 818/71,<br>708 00 Ostrava-Poruba
            </td>
            <td style="border: 1px solid;">
                <img src="public/podpis.png" height="50">
            </td>
        </tr>
    </tbody>
</table>
